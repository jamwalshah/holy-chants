# Hanuman Chalisa

- The Hanuman Chalisa  is a Hindu devotional hymn in praise of Lord Hanuman, and popularly recited by millions of Hinus everyday.
- It is an Awadhi language text attributed to Tulsidas, and is his best known text apart from the Ramcharitmanas.

```text
Author: Tulsidas
Original Language: Awadhi
Verses (चौपाई): 40
```

## Intro

### दोहा (Intro)

1. दोहा # 1

    > श्रीगुरु चरन सरोज रज\
    निज मनु मुकुरु सुधारि।\
    बरनऊं रघुबर बिमल जसु\
    जो दायकु फल चारि।।

2. दोहा # 2

    > बुद्धिहीन तनु जानिके\
    सुमिरौं पवन-कुमार।\
    बल बुद्धि बिद्या देहु मोहिं\
    हरहु कलेस बिकार।।

## Body

### चौपाई

1. चौपाई # 1

    > जय हनुमान ज्ञान गुन सागर।\
    जय कपीस तिहुं लोक उजागर।। १ ।।

2. चौपाई # 2

    > रामदूत अतुलित बल धामा।\
    अंजनि-पुत्र पवनसुत नामा।। २ ।।

3. चौपाई # 3

    > महाबीर बिक्रम बजरंगी।\
    कुमति निवार सुमति के संगी।। ३ ।।

4. चौपाई # 4

    > कंचन बरन बिराज सुबेसा।\
    कानन कुंडल कुंचित केसा।। ४ ।।

5. चौपाई # 5

    > हाथ बज्र औ ध्वजा बिराजै।\
    कांधे मूंज जनेऊ साजै।। ५ ।।

6. चौपाई # 6

    > संकर सुवन केसरीनंदन।\
    तेज प्रताप महा जग बन्दन।। ६ ।।

7. चौपाई # 7

    > विद्यावान गुनी अति चातुर।\
    राम काज करिबे को आतुर।। ७ ।।

8. चौपाई # 8

    > प्रभु चरित्र सुनिबे को रसिया।\
    राम लखन सीता मन बसिया।। ८ ।।

9. चौपाई # 9

    > सूक्ष्म रूप धरि सियहिं दिखावा।\
    बिकट रूप धरि लंक जरावा।। ९ ।।

10. चौपाई # 10

    > भीम रूप धरि असुर संहारे।\
    रामचंद्र के काज संवारे।। १० ।।

11. चौपाई # 11

    > लाय सजीवन लखन जियाये।\
    श्रीरघुबीर हरषि उर लाये।। ११ ।।

12. चौपाई # 12

    > रघुपति कीन्ही बहुत बड़ाई।\
    तुम मम प्रिय भरतहि सम भाई।। १२ ।।

13. चौपाई # 13

    > सहस बदन तुम्हरो जस गावैं।\
    अस कहि श्रीपति कंठ लगावैं।। १३ ।।

14. चौपाई # 14

    > सनकादिक ब्रह्मादि मुनीसा।\
    नारद सारद सहित अहीसा।। १४ ।।

15. चौपाई # 15

    > जम कुबेर दिगपाल जहां ते।\
    कबि कोबिद कहि सके कहां ते।। १५ ।।

16. चौपाई # 16

    > तुम उपकार सुग्रीवहिं कीन्हा।\
    राम मिलाय राज पद दीन्हा।। १६ ।।

17. चौपाई # 17

    > तुम्हरो मंत्र बिभीषन माना।\
    लंकेस्वर भए सब जग जाना।। १७ ।।

18. चौपाई # 18

    > जुग सहस्र जोजन पर भानू।\
    लील्यो ताहि मधुर फल जानू।। १८ ।।

19. चौपाई # 19

    > प्रभु मुद्रिका मेलि मुख माहीं।\
    जलधि लांघि गये अचरज नाहीं।। १९ ।।

20. चौपाई # 20

    > दुर्गम काज जगत के जेते।\
    सुगम अनुग्रह तुम्हरे तेते।। २० ।।

21. चौपाई # 21

    > राम दुआरे तुम रखवारे।\
    होत न आज्ञा बिनु पैसारे।। २१ ।।

22. चौपाई # 22

    > सब सुख लहै तुम्हारी सरना।\
    तुम रक्षक काहू को डर ना।। २२ ।।

23. चौपाई # 23

    > आपन तेज सम्हारो आपै।\
    तीनों लोक हांक तें कांपै।। २३ ।।

24. चौपाई # 24

    > भूत पिसाच निकट नहिं आवै।\
    महाबीर जब नाम सुनावै।। २४ ।।

25. चौपाई # 25

    > नासै रोग हरै सब पीरा।\
    जपत निरंतर हनुमत बीरा।। २५ ।।

26. चौपाई # 26

    > संकट तें हनुमान छुड़ावै।\
    मन क्रम बचन ध्यान जो लावै।। २६ ।।

27. चौपाई # 27

    > सब पर राम तपस्वी राजा।\
    तिन के काज सकल तुम साजा। २७ ।।

28. चौपाई # 28

    > और मनोरथ जो कोई लावै।\
    सोइ अमित जीवन फल पावै।। २८ ।।

29. चौपाई # 29

    > चारों जुग परताप तुम्हारा।\
    है परसिद्ध जगत उजियारा।। २९ ।।

30. चौपाई # 30

    > साधु-संत के तुम रखवारे।\
    असुर निकंदन राम दुलारे।। ३० ।।

31. चौपाई # 31

    > अष्ट सिद्धि नौ निधि के दाता।\
    अस बर दीन जानकी माता।। ३१ ।।

32. चौपाई # 32

    > राम रसायन तुम्हरे पासा।\
    सदा रहो रघुपति के दासा।। ३२ ।।

33. चौपाई # 33

    > तुम्हरे भजन राम को पावै।\
    जनम-जनम के दुख बिसरावै।। ३३ ।।

34. चौपाई # 34

    > अन्तकाल रघुबर पुर जाई।\
    जहां जन्म हरि-भक्त कहाई।। ३४ ।।

35. चौपाई # 35

    > और देवता चित्त न धरई।\
    हनुमत सेइ सर्ब सुख करई।। ३५ ।।

36. चौपाई # 36

    > संकट कटै मिटै सब पीरा।\
    जो सुमिरै हनुमत बलबीरा।। ३६ ।।

37. चौपाई # 37

    > जै जै जै हनुमान गोसाईं।\
    कृपा करहु गुरुदेव की नाईं।। ३७ ।।

38. चौपाई # 38

    > जो सत बार पाठ कर कोई।\
    छूटहि बंदि महा सुख होई।। ३८ ।।

39. चौपाई # 39

    > जो यह पढ़ै हनुमान चालीसा।\
    होय सिद्धि साखी गौरीसा।। ३९ ।।

40. चौपाई # 40

    > तुलसीदास सदा हरि चेरा।\
    कीजै नाथ हृदय मंह डेरा।। ४० ।।

## Outro

### दोहा (Outro)

1. दोहा # 1

    > पवन तनय संकट हरन\
    मंगल मूरति रूप।\
    राम लखन सीता सहित\
    हृदय बसहु सुर भूप।।
